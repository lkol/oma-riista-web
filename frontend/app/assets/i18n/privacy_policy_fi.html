<p><strong>REKISTERISELOSTE</strong></p>
<p>Suomen riistakeskuksen sähköisen asioinnin Oma riista -palvelu</p>
<p><strong>1. Rekisterinpitäjä</strong></p>
<p>Nimi:<br>
    Suomen riistakeskus</p>
<p>Y-tunnus:<br>
    0201724-4</p>
<p>Postiosoite:<br>
    Sompiontie 1, 00730 Helsinki</p>
<p>Sähköposti:<br>
    kirjaamo@riista.fi</p>
<p>Puhelin:<br>
    029 431 2001</p>
<p><strong>2. Rekisteriasioista vastaava henkilö</strong></p>
<p>Nimi:<br>
    Sauli Härkönen, julkisten hallintotehtävien päällikkö, Julkiset hallintotehtävät<br>
    Tuomo Pispa, hallintopäällikkö, Muut kuin julkiset hallintotehtävät</p>
<p>Postiosoite:<br>
    Sompiontie 1, 00730 Helsinki</p>
<p>Puhelin:<br>
    029 431 2104, Sauli Härkönen<br>
    029 431 2106, Tuomo Pispa</p>
<p>Sähköposti:<br>
    sauli.harkonen@riista.fi<br>
    tuomo.pispa@riista.fi</p>
<p><strong>3. Rekisterin nimi</strong></p>
<p>Suomen riistakeskuksen sähköisen asioinnin Oma riista -palvelu</p>
<p><strong>4. Rekisterin tietosisältö</strong></p>
<p>Rekisterissä käsitellään</p>
<p>– henkilötietoja,<br>
    – metsästäjärekisteriin liittyviä tietoja,<br>
    – julkisen riistakonsernin, Suomen riistakeskuksen, riistanhoitoyhdistysten tai henkilön ja hänen edustamiensa organisaatioiden tehtäviin ja toimintaan liittyviä tietoja<br>
    – henkilöiden tuottamia riistatietoja.</p>
<p>Rekisteri voi sisältää seuraavia henkilötietoja, joista *-merkillä ilmaistut tiedot ovat Väestötietojärjestelmästä:</p>
<p>– henkilötunnus*, nimi* ja vakituinen osoite<br>
    – äidinkieli*, kotikunta, Suomen kansalaisuustieto*, mahdollinen kuolinpäivä*,<br>
    – puhelinnumero, sähköpostiosoite ja salasana<br>
    – metsästäjänumero, metsästäjätutkintoa ja riistanhoitomaksua koskevat tiedot,<br>
    – mahdolliset luvat ja suostumukset,<br>
    – mahdolliset henkilön turvakieltoon liittyvät tiedot,<br>
    – mahdolliset tarjonnanestotiedot,<br>
    – mahdolliset henkilölle myönnetyt huomionosoitukset,<br>
    – mahdolliset muut henkilön suostumuksella kerätyt tiedot.</p>
<p>Rekisteri voi sisältää seuraavia muita tietoja:</p>
<p>– Henkilöiden tehtävistä ja jäsenyyksistä julkisessa riistakonsernissa, Suomen riistakeskuksessa, riistanhoitoyhdistyksissä tai henkilön edustamissa organisaatioissa,<br>
    – Suomen riistakeskuksen ja riistanhoitoyhdistysten tapahtumatietoja,<br>
    – tietoja henkilön tai hänen edustamansa organisaation hakemista, myönnetyistä tai ostamista luvista,<br>
    – tietoja henkilön suorittamista koulutuksista ja koesuorituksista,<br>
    – henkilön antamia saalis-, havainto-, vahinko- ja vastaavia riistatietoja sekä paikkapisteitä,<br>
    – henkilön edustamien organisaatioiden alue-, ryhmä-, jäsen-, tehtävä-, paikkapiste- ja riistatietoja,<br>
    – henkilön kuuluminen edellämainittujen organisaatioiden toimintaan liittyviin jakelulistoihin.</p>
<p>Rekisterissä on tietoja 1.1.2009 alkaen.</p>
<p><strong>5. Rekisterissä olevien tietojen julkisuus tai salassapidettävyys</strong></p>
<p>Henkilö- ja muita tietoja käsitellään ja luovutetaan vain lainmukaisiin käyttötarkoituksiiin, joista säädetään tarkemmin henkilötietolaissa (523/1999) ja viranomaisten toiminnan julkisuudesta annetussa laissa (621/1999).</p>
<p><strong>6. Rekisterissä olevien tietojen käsittelyn tarkoitus</strong></p>
<p>Rekisterin pito perustuu</p>
<p>– riistahallintolain (158/2011) 2 §:n 2 momentin 2 ja 10 kohtaan,<br>
    – riistanhoitomaksusta ja pyyntilupamaksusta annetun lain (616/1993) 7 a, 7 b ja 7 c §:ään,<br>
    – metsästyslain (615/1993) 10, 30 ja 41 §:ään ja metsästysasetuksen 5, 9 ja 44 §:ään,<br>
    – metsästyslaissa säädetyistä poikkeusluvista annetun valtioneuvoston asetuksen (452/2013) 7 ja 8 §:ään,<br>
    – henkilötietolain 8 §:n 1 momentin 4 kohtaan liittyen lakisääteisen tehtävän hoitamiseen sekä 8 §:n 1 momentin 5 kohtaan asiakassuhteeseen perustuen.</p>
<p>Rekisterissä olevien tietojen käsittelyn tarkoituksena on tarjota kansalaisille helppokäyttöinen tapa pitää itse kirjaa riistaan liittyvistä tapahtumistaan sekä tuottaa lailla tai asetuksilla säädetyt saalisilmoitukset. Henkilön tallentamia riistatietoja voidaan käyttää julkisen riistakonsernin suunnittelutehtäviin sekä tilastointi- ja tutkimustarkoituksiin. Tämän lisäksi rekisterissä olevia tietoja käytetään tiedottamaan palvelun käyttäjiä riistahallinnon erilaisissa tehtävissä olevien henkilöiden yhteystiedoista sekä riistahallinnon järjestämistä tapahtumista.</p>
<p>Sen lisäksi rekisterissä olevia tietoja voidaan käsitellä seuraavia tarkoituksia varten:</p>
<p>– asiakassuhteen hoitaminen ja kehittäminen,<br>
    – palvelun toteuttaminen,<br>
    – asiakastapahtumien varmentaminen,<br>
    – asiakaspalvelun ja toiminnan kehittäminen,<br>
    – analysointi, raportointi ja tilastointi,<br>
    – muut vastaavat käyttötarkoitukset.</p>
<p><strong>7. Säännönmukaiset tietolähteet</strong></p>
<p>Rekisteriin tallennettavat tiedot saadaan säännönmukaisesti:</p>
<p>– henkilöltä itseltään erilaisilla menetelmillä,<br>
    – Suomen riistakeskuksen ylläpitämistä metsästäjärekisteristä, lupahallintajärjestelmästä ja muista Suomen riistakeskuksen järjestelmistä,<br>
    – Metsähallituksen järjestelmistä,<br>
    – Luonnonvarakeskuksen järjestelmistä sekä<br>
    – VRK/Väestötietojärjestelmästä.</p>
<p><strong>8. Säännönmukaiset tietojen luovutukset ja tietojen siirto EU:n tai Euroopan talousalueen ulkopuolelle</strong></p>
<p>Tietoja luovutetaan säännönmukaisesti:</p>
<p>– Euroopan Unionille (lintu- ja luontodirektiivien mukainen Habides-raportointi),<br>
    – Maa- ja metsätalousministeriölle,<br>
    – Luonnonvarakeskukselle ja<br>
    – Metsähallitukselle.</p>
<p>Tietoja ei säännönmukaisesti siirretä tai luovuteta EU:n tai Euroopan talousalueen ulkopuolelle.</p>
<p><strong>9. Rekisteröidyn oikeudet</strong></p>
<p>Tarkastus- ja oikaisuoikeus</p>
<p>Henkilöllä on oikeus tarkistaa häntä koskevat rekisteriin tallennetut tiedot. Tarkastusoikeutta koskevat yhteydenotot tulee tehdä kirjallisina ja allekirjoitettuina kohdassa 1. mainittuun osoitteeseen.</p>
<p>Jos rekisteröidyissä tiedoissa on virheitä, rekisteröity voi esittää virheen korjaamista koskevan pyynnön kirjallisesti kohdassa 1. mainittuun osoitteeseen.</p>
<p>Kielto-oikeus ja suostumus</p>
<p>Suoramainontaa, etämyyntiä, muuta suoramarkkinointia, markkina- ja mielipidetutkimusta varten tietoja luovutetaan vain rekisteröidyn antamalla suostumuksella.</p>
<p>Rekisteristä ei luovuteta tietoja henkilömatrikkelia tai sukututkimusta varten.</p>
<p>Kielto- ja oikaisuasioissa rekisteröity voi olla yhteydessä kohdassa 2. mainittuun rekisteriasioista vastaavaan henkilöön.</p>
<p><strong>10. Rekisterin suojauksen periaatteet</strong></p>
<p>Manuaalinen aineisto</p>
<p>Manuaalinen aineisto säilytetään lukitussa tilassa.</p>
<p>Sähköisesti tallennetut tiedot</p>
<p>Rekisterissä olevia tietoja ovat oikeutettuja käsittelemään vain ne Suomen riistakeskuksen työntekijät, joilla työnsä puolesta on oikeus käsitellä niitä. Lisäksi henkilön yhteystietoja on oikeus käsitellä henkilöillä, jotka toimivat kyseisiä tehtäviä suorittaessaan virkavastuulla tai henkilön antamalla suostumuksella.</p>
<p>Kullakin käyttäjällä on oma käyttäjätunnus ja salasana järjestelmään. Kunkin käyttäjän pääsyä erilaisiin asiakastietoihin hallitaan käyttöoikeuksin ja toiminnoista pidetään lokitiedostoa. Julkisen riistakonsernin henkilöstö on ohjeistettu järjestelmän tietojen käytöstä.</p>
<p>Palvelu toimii ympäristössä, joka on suojattu palomuurilla ja muilla teknisillä keinoilla. Palveluun otetaan yhteys suojatulla verkkoyhteydellä. Tietokannat ja niiden varmuuskopiot sijaitsevat lukituissa tiloissa ja tietoihin pääsevät käsiksi vain palveluntarjoajan nimetyt henkilöt.</p>
<p><strong>11. Tietojärjestelmän julkinen osoite</strong></p>
<p>Tietojärjestelmän julkinen osoite on http://oma.riista.fi</p>
<p>(versio 1.1, 23.3.2016)</p>