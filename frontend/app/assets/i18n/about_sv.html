<p><strong>Oma riista som fungerar i mobil- och nättjänsten är utvecklad enligt kundens önskemål, en tjänst som är lätt att använda, som producerar viltinformation och för användaren visas de egna uppgifterna. Nättjänsten finns på adressen oma.riista.fi och mobilversionerna fungerar i nyare Android, Windows Phone och IOS smarttelefoner. Det är gratis att använda tjänsten.</strong></p>
<p>För att registrera dig till tjänsten behöver du finländska nätbankskoder eller mobilcertifikat, en personlig e-postadress och mobiltelefonnummer. Person under 15 år kan inte använda tjänsten, men bytesuppgifter kan antecknas och sparas för en jägare under 15-år med dennes jägarnummer.</p>
<p>I Oma riista tjänsten finns ett elektroniskt jaktkort, som är lika giltigt som det i pappersformat. I nättjänsten kan du kontrollera jaktkortets giltighetstid och skriva ut jaktkortet på papper med andra ord ett verifikat över betald jaktvårdsavgift. Personens uppdrag i jaktvårdsföreningen skrivs också ut på samma dokument. Om personen har laddat ner Oma riista mobilapplikationen till smarttelefonen, finns det elektroniska jaktkortet också där.</p>
<p>Användaren kan i Oma riista –tjänsten föra en egen viltdagbok det vill säga anteckna och spara observations- och byteshändelser. Med smarttelefonen får man uppgifterna från terrängen enkelt sparat, också utanför mobiltelefonnätet. Telefonen sparar automatiskt tid och plats. Anteckningarna kan också göras med dator och uppgifterna synkroniseras automatiskt mellan telefonen och nättjänsten.</p>
<p>Med hjälp av nättjänsten kan man returnera lagstadgade bytesmeddelanden som skall göras till viltförvaltningen. Via systemet kan man också följa med, när bytesmeddelandet har blivit godkänt.</p>
<p>Den allmänt använda Oma riista-koden kan för tillfället användas också i
<ul>
    <li>Viltcentralens licensansökningstjänst, <a target="_blank" href="http://luvat.riista.fi">luvat.riista.fi</a></li>
    <li>Viltcentralens dokumentarkiv (jvf verksamhetsledare och ordförande), <a target="_blank" href="http://riistaweb.riista.fi/DA">riistaweb.riista.fi/DA</a></li>
    <li>Naturresursinstitutets vilttriangel-tjänst, <a target="_blank" href="http://riistakolmiot.fi">riistakolmiot.fi</a></li>
    <li>Naturresursinstitutets Tassu-system (rovdjurskontaktpersoner), <a target="_blank" href="http://tassu.luke.fi">tassu.luke.fi</a></li>
    <li>Forststyrelsens områdestillståndsansökningstjänst, <a target="_blank" href="http://lupahaku.eraluvat.fi">lupahaku.eraluvat.fi</a></li>
    <li>Jord- och skogsbruksministeriets viltskaderegister (JVF verksamhetsledare)</li>
</ul>
</p>
<p>Jaktvårdsföreningarnas verksamhetsledare upprätthåller i systemet jvf:s allmänna uppgifter, funktionärer, evenemang samt evenemangsplatser. Personernas adressuppgifter uppdateras automatiskt från Jägarregistret.</p>